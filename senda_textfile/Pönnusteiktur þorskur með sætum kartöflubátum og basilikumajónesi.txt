Pönnusteiktur þorskur innihald:

900 gr þorskur
5 kúfaðar matskeiðar af hveiti
2 egg
150 gr brauðrasp
1-2 pressuð hvítlauksrif
nokkrir stönglar af fersku rósmarín
Sítróna, skorin í báta

Sætir kartöflubátar innihald:
2 stórar eða 4-5 litlar sætar kartöflur
1-1,5 tsk reykt paprika
salt
pipar
ólívuolía

Basilikumajónes innihald:
4 basilikustönglar
maldonsalt
2 kúfaðar matskeiðar majónes (ég nota Hellmans Light)
safi af 1/2 sítrónu

Aðferð:
1. Hitið ofninn í 200°. Skrúbbið eða afhýðið sætu kartöflurnar og skerið þær á lengdina í 8 báta. Leggið bátana í eldfast mót og veltið þeim upp úr ólivuolíu og kryddunum. Bakið í ofninum í 35-40 mínútur.

2. Takið fram 3 skálar. Setjið hveiti í fyrstu skálina og kryddið með salti og pipar (ég notaði Jamie Oliver saltið með sítrónu og timjan, mjög gott). Hrærið eggin og setjið í aðra skálina. Í þriðju skálina setjið þið brauðraspinn. Veltið nú þorskbitunum fyrst upp úr hveitiblöndunni, síðan hrærðu eggjunum og að lokum brauðraspinum.

3. Hitið ólívuolíuna við miðlungshita á pönnu og bætið hvítlauknum og rósmaríngreinunum í olíuna. Þetta er gert til að bragðbæta olíuna. Þegar hvítlaukurinn byrjar að krauma er þorsknum bætt á pönnuna. Steikið þorskinn í nokkrar mínútur á hvorri hlið, þar til hann fær fallegan lit.

4. Fjarlægið stöngulin frá basilikulaufunum og leggið laufin í mortel ásamt maldonsalti. Notið mortelið til að mauka laufin. Bætið majónesi og sítrónusafa út í og blandið vel.